<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0098p.xml" newsdate="11.08.14" newspaper="daily_dunya" noofwordswithSWR="236" totalnoofsentences="15" totalnoofwords="370">
<headline>کابل نیٹو قافلے پر خود کش حملہ 4 افراد ہلاک کار سوار حملہ آور نے کابل میں نیٹو قافلے کے قریب خود کو دھماکے سے اڑا دیا ،35زخمی ،کئی گاڑیاں تباہ،قریبی عمارتوں کو نقصان ،فورسز کا علاقے کو گھیرے میں لے کرسرچا آپریشن</headline>
<body>کابل (نیوز ایجنسیاں) افغانستان میں نیٹو کے قافلے پر خود کش حملہ،4افراد ہلاک،35زخمی ،سیکیورٹی فورسز کا علاقے کو گھیرے میں لے کر سرچ آپریشن ۔ تفصیلات کے مطابق افغانستان کے دارالحکومت کابل میں نیٹو کے قافلے کو خود کش حملے کا نشانہ بنایا گیا جس میں 4افراد ہلاک ہو گئے ،مقامی افراد کے مطابق حملے میں ہلاک ہونے والے افراد عام شہری تھے ۔ عینی شاہدین کے مطابق نیٹو کا قافلہشاہراہ سے گزر رہا تھا کہ ایک کا ر سوار خود کش حملہ آور نے قافلے کے قریب جا کر خود کو دھماکے سے اڑا دیا۔زخمیوں کو ہسپتال منتقل کر دیا گیا جہاں کئی کی حالت تشویشناک ہے جس کے باعث ہلاکتوں میں اضافے کا خدشہ ہے ۔ حملے میں قافلے کی کئی گاڑیاں تباہ ہو گئیں جبکہ قریبی عمارتوں کع بھی نقصان پہنچا ۔نیٹو ترجمان نے قافلے پر حملے کی تصدیق کرتے ہوئے بتایا کہ حملے میں ان کا کوئی اہلکار ہلاک نہیں ہوا۔ترجمان نے مزید کہا کہ انہیں چار شہریوں کی ہلاکت پر نہایت دکھ ہے۔ترجمان نے حملے کی مزید تفصیلات فراہم نہیں کیں۔ طالبان کی جانب سے فوری طور پر حملے کی ذمہ داری قبول نہیں کی گئی۔افغان سکیورٹی فورسز نے علاقے کو گھیرے میں لے کر سرچ آپریشن شروع کر دیا ۔ واضح رہے کہ یہ حملہ ایسے وقت میں کیا گیا ہے جب چند روز قبل افغانستان میں دو حریف صدارتی امیدواروں عبداللہ عبداللہاور اشرف غنی میں اتحادی حکومت کیلئے معادہ طے پا گیا ہے۔دوسری جانب افغانستان سکیورٹی فورسز کی جانب سے صوبہ ننگر ہار ،زابل،لوگر،ہلمند،بدخشاں اور فرح میں کزشتہ دع روز سے جاری آپریشن کے دوران مجموعی طور پر96 طالبان جنگجو ہلاکاور86 زخمی ہو گئے جبکہ53 کوگرفتا ر کر لیا گیا ۔ذرائع کے مطابق گرفتار ہونے والے جنگجوؤں میں طالبان کمانڈر ملاخدائی رحیم اور ملا عبد الباسر بھی شامل ہیں ۔سکیورٹی فورسز کے جنگجوؤں کے قبضے سے مختلف اقسام کے ہتھیار، دھماکہ خیز مواد ،442دیسی ساختہ دھماکہ خیز ڈیوائسز اور220 کلو گرام حشیش بر آمد کر کے قبضے میں لے لی۔</body>
</COUNTER_document>
