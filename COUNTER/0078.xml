<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0078.xml" newsdate="04.10.14" newspaper="APP" noofwordswithSWR="108" totalnoofsentences="6" totalnoofwords="168">
<headline>ویسٹ انڈیز کرکٹ بورڈ کا فیصلہ،سنیل نارائن بھارت کے خلاف مکمل سیریز سے باہر ہو گئے</headline>
<body>کنگسٹن ۔ 4 اکتوبر (اے پی پی) ویسٹ انڈیز کرکٹ بورڈ نے فیصلہ کیا ہے کہ مایہ ناز آف سپنر سنیل نارائن دورہ بھارت کے دوران ٹیم کی نمائندگی نہیں کریں گے۔ نارائن کے دورے سے باہر ہونے کا مطلب ہے کہ سیریز کے دوران کالی آندھی کی ٹیم کو اسپیشلسٹ سپنر کی خدمات حاصل نہیں ہوں گی۔ ویسٹ انڈیز کرکٹ بورڈ کے ترجمان نے اس بات کی تصدیق کرتے ہوئے کہا ہے کہ مشکوک باؤلنگ ایکشن کی وجہ سے چیمپئنز لیگ فائنل میں نارائن پر باؤلنگ کرنے پر پابندی عائد کی گئی تھی جس کی وجہ سے انہیں بھارت سے واپس وطن بلا لیا گیا ہے تاکہ وہ انٹرنیشنل سطح پر اپنے ایکشن کو دوبارہ درست ثابت کر کے کرکٹ کے میدانوں میں جاندار واپسی کریں۔ ویسٹ انڈین ٹیم دورہ بھارت کے دوران میزبان ٹیم کے خلاف پانچ ون ڈے، ایک ٹی ٹونٹی اور تین ٹیسٹ میچوں کی سیریز کھیلے گی۔</body>
</COUNTER_document>
