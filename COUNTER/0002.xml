<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0002.xml" newsdate="01.12.14" newspaper="APP" noofwordswithSWR="121" totalnoofsentences="7" totalnoofwords="172">
<headline>بنگلہ دیشی سپنر تیج الاسلام نے ون ڈے ڈیبیو میں ہیٹ ٹرک کرکے نئی تاریخ رقم کر دی</headline>
<body>ڈھاکہ ۔ یکم دسمبر (اے پی پی) بنگلہ دیش کرکٹ ٹیم کے نوجوان سپنر تیج الاسلام نے ڈیبیو ون ڈے میں زمبابوے کے خلاف ہیٹ ٹرک کرکے نئی تاریخ رقم کر دی، وہ یہ اعزاز حاصل کرنے والے دنیا کے پہلے باؤلر بن گئے ہیں۔ پیر کو شیر بنگلہ نیشنل سٹیڈیم، میر پور میں کھیلے گئے سیریز کے پانچویں اور آخری ون ڈے میچ میں بنگلہ دیش کے لیفٹ آرم سپنر تیج الاسلام نے اپنے پہلے میچ میں زمبابوے کے خلاف تباہ کن باؤلنگ کی اور سات اوورز میں 11 رنز دے کر 4 کھلاڑیوں کو آؤٹ کیا جس میں شاندار ہیٹ ٹرک شامل تھی۔ اس طرح وہ ڈیبیو میں ہیٹ ٹرک کرنے والے دنیا کے پہلے باؤلر بن گئے ہیں۔ 22 سالہ سپنر نے تناشے پیانگارا، جان نیومبو اور ٹینڈائی چتارا کو آؤٹ کرکے ہیٹ ٹرک مکمل کی۔ ان کی شاندار باؤلنگ کی بدولت زمبابوے کی ٹیم محض 128 رنز پر ڈھیر ہوگئی۔</body>
</COUNTER_document>
