<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0083p.xml" newsdate="02.10.14" newspaper="daily_insaf" noofwordswithSWR="186" totalnoofsentences="11" totalnoofwords="291">
<headline>ایشین ہاکی کا تاج پہننے کیلئے پاک بھارت جنگ آج ہو گی تاریخ میں دونوں کے ریکارڈ پر نظر ڈالی جائے تو قومی ٹیم کا پلڑا بھاری ہے ، فائنل جیتنے والی ٹیم اولمپک گیمز 2016 ء کیلئے کوالیفائی کر جائیگی</headline>
<body>اینچیون (سپورٹس ڈیسک) ایشین گیمز ہاکی کے فائنل مں پاک بھارت کے درمیان اہم معرکے کیکے لئے میدان آج سجے گا۔ قومی کھلاڑیوں کا روایتی حریف بھارت کو زیر کر کے ریکارڈ نویں بار ٹائٹل جیتنا ہو گا ۔ گیمز کی تاریخ میں دونوں کے ریکارڈ پر نظر ڈالی جائے تو قومی ٹیم کا پلڑا بھاری ہے۔ پاک بھارت کے کھیلوں کا مقابلوں کو خاص اہمیت حاصل ہے میچ چاہے دنیا میں کہیں بھی کھیلا جائے دونوں ملکوں کی عوام کے سمیت دنیا بھر کے کروڑوں شائقین دل تھم کر بیٹھ جاتے ہیں ۔ جنوبی کوریا میں جاری ایشین گیمز کے ہاکی ایونٹ کے فائنل میں ایسا ہی 2اکتوبر کو ہونے جا رہا ہے ، جہاں گروپ بی میں شامل روایتی حریف ٹیمیں آمنے سامنے ہوں گی۔فائنل جیتنے والی ٹیم برازیل میں ہونے والے اولمپک گیمز 2016 ء کے لئے براہ راست کوالیفائی کر جائے گی جبکہ ہارنے والی ٹیم کو کوالیفائی راؤنڈ کھیلنا پڑے گا ۔ ٹورنامنٹ کی تاریخ میں روایتی حریف ٹیمیں ابھی تک 9 بار آمنے سامنے ہو چکی ہیں جس میں پاکستان نے 8 میں فتوحات کے جھنڈے گاڑے ۔دو ہزار دس کے ایشن ایونٹ میں پاکستان کو بھارت سے 3-2 کی ناکامی کا سامنا ہوا ،گرین شرٹس نے اس کے باوجود گولڈ میڈل اپنے نام کیا ۔ ایونٹ میں ناقابل شکستقومی کھلاڑی گروپ مرحلے میں پہلے ہی بھارتیوں کے دانت کھٹے کر چکے ہیں ۔ماہرین کے مطابق پاک بھارت ٹیموں کے درمیان فائنل سنسنی خیز ہوگا اور شائقین کو بہترین ہاکی دیکھنے کو ملے گی۔</body>
</COUNTER_document>
