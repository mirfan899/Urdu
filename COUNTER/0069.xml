<?xml version="1.0" encoding="UTF-8" standalone="no"?>
<COUNTER_document classification="WD" domain="sports" filename="0069.xml" newsdate="02.10.14" newspaper="APP" noofwordswithSWR="129" totalnoofsentences="7" totalnoofwords="187">
<headline>آئی سی سی نے غیر قانونی مشکوک باؤلنگ ایکشنز کی جانچ پڑتال کیلئے برسبین اور چنائی میں</headline>
<body>مراکز قائم کرنے کی منظوری دے دیدبئی ۔ 2 اکتوبر (اے پی پی) انٹرنیشنل کرکٹ کونسل (آئی سی سی) نے غیر قانونی مشکوک باؤلنگ ایکشنز کی جانچ پڑتال کیلئے برسبین اور چنائی میں مراکز قائم کرنے کی منظوری دے دی۔ مشکوک باؤلنگ ایکشن کے حامل باؤلرز کیلئے اب کارڈف میٹرو پولیٹن یونیورسٹی سمیت برسبین آسٹریلیا اور چنائی بھارت میں ایکشن کی جانچ کیلئے سہولت دستیاب ہو گی۔ آئی سی سی نے رواں سال مشکوک باؤلرز کی زیادہ شکایات ملنے کی وجہ سے دو نئے مراکز قائم کرنے کی منظوری دی ہے۔ جمعرات کو آئی سی سی کی طرف سے جاری کردہ بیان کے مطابق دو نئے مراکز میں سسٹم کو آپریٹ کرنے کیلئے ماہر شخصیات کی خدمات لی جائیں گی جو باؤلرز کے ایکشنز کی جانچ کریں گے۔ آئی سی سی جنرل مینجر آف کرکٹ جیف ایلرڈائس نے کہا ہے کہ ہمیں دو نئے مراکز قائم کرنے پر خوشی ہے، ان مراکز سے ہمیں غیر قانونی باؤلنگ ایکشنز کے ایشو کو بہتر طریقے سے منظم کرنے میں مدد ملے گی۔</body>
</COUNTER_document>
