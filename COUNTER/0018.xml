<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0018.xml" newsdate="02.09.14" newspaper="APP" noofwordswithSWR="139" totalnoofsentences="7" totalnoofwords="220">
<headline>سابق پاکستانی فاسٹ باؤلر کبیر خان افغانستان کرکٹ ٹیم کوچنگ عہدے سے مستعفی</headline>
<body>کابل ۔ 02 ستمبر (اے پی پی) سابق پاکستانی فاسٹ باؤلر کبیر خان افغانستان کرکٹ ٹیم کے کوچ کے عہدے سے استعفی دے دیا۔ کبیر علی نے اپنے بیان میں کہا کہ افغانستان ٹیم کی کوچنگ کی وجہ سے میری فیملی بری طرح متاثر ہو رہی ہے جس کی وجہ سے میں نے عہدہ چھوڑنے کا فیصلہ کیا ہے، میں رواں برس مارچ میں منعقدہ ٹی ٹونٹی ورلڈ کپ کے بعد عہدہ چھوڑنے کا خواہاں تھا لیکن افغانستان کرکٹ بورڈ کی درخواست پر میں نے تھوڑے عرصہ کیلئے حامی بھری تھی لیکن اب اسے جاری رکھنا مشکل ہے۔ انہوں نے کہا کہ میں نے ایک ماہ قبل اپنے فیصلے کے بارے افغانستان بورڈ کو آگاہ کر دیا تھا تاہم چند روز قبل انہوں نے میرے فیصلے کو تسلیم کیا ہے۔ افغانستان کرکٹ بورڈ نے 2011ء میں کبیر خان کو دوسری بار ٹیم کا کوچ بنایا تھا، اس سے قبل کبیر خان 2008ء سے 2010ء تک افغانستانی ٹیم کی کوچنگ کر چکے ہیں۔ واضح رہے کہ کبیر خان کی زیر کوچنگ افغانستانی ٹیم نے 2009ء میں پہلی بار ون ڈے کرکٹ کھیلنے کا درجہ حاصل کیا تھا، اس کے علاوہ افغانستان ٹیم نے پہلی بار ون ڈے ورلڈ کپ میں جگہ بنا کر نئی تاریخ رقم کی تھی</body>
</COUNTER_document>
