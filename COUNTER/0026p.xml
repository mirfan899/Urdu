<?xml version="1.0" encoding="UTF-8" standalone="no"?>
<COUNTER_document classification="ND" domain="showbiz" filename="0026p.xml" newsdate="04.08.14" newspaper="daily_waqt" noofwordswithSWR="126" totalnoofsentences="14" totalnoofwords="231">
<headline>ایکشن کامیڈی فلمیں کرنا پسند ہے، اکشے</headline>
<body>ممبئی(وقت نیوز ) بالی وڈ کے اداکار اکشے کمار کا کہنا ہے کہ مجھے ایکشن کامیڈی فلمیں کرنا پسند ہے۔انہوں نے پریس ٹرسٹ آف انڈیا سے انٹرویو میں کہا کہ میں نے اگرچہ ایکشن فلموں سے داد سمیٹی ہے لیکن مجھے اب ایکشن کامیڈی فلمیں پسند ہیں ۔46 بس کے اداکار نے کہا کہ مجھے اب کامیڈی فلمیں کرنا اس وجہ سے پسند ہے کیونکہ میرا مزاج بدل گیا ہے ۔میں لوگوں کو ہنسانا چاہتا ہو ں۔ میرا خیال ہے کہ لوگ مار ڈھار دیکھنے کی بجائے رومانس اور مزاح دیکھا چاہتے ہیں اسی وجہ سے سینما کا رخ کرتے ہیں ۔میری فلم " اٹس انٹرٹینمنٹ" کامیڈی فلم ہے ۔ بجھے امید ہے کہ شائقین اسے سراہیں گے۔انہوں نے فلم کی کاسٹ کے بارے میں بات کرتے ہوئے کہا کہ اس کی کاسٹ میں تمنا بھاٹیہ، سونوسود،متھن چکرورتی، پرکاش راج،کرشنا ابھیشک اور جونی لیور شامل ہیں ۔یہ فلم آٹھ اگست کو ریلیز ہوگی۔انہوں نے ایک سوال کے جواب میں کہا کہ اداکاری ہو یا گلوکاری دونوں میں کامیابی کے لئے محنت کرنا پڑتی ہے۔میں نے گلوکاری کے لئے سیکھا نہیں ہے لیکن میں مزید گانے سے قبل گلوکاری سیکھنا چاہتا ہوں۔مجھے اگر کسی اور فلم میں گلوکاری کا موقع ملے گا تو میں گلوکاری ضرور کروں گا۔میں جو بھی کام کرتا ہوں اس کے لئے محنت کرتا ہوں کیونکہ میں ناکام نہیں ہونا چاہتا۔</body>
</COUNTER_document>
