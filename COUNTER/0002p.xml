<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0002p.xml" newsdate="02.12.14" newspaper="express" noofwordswithSWR="248" totalnoofsentences="13" totalnoofwords="364">
<headline>تیج نے کرکٹ تاریخ میں سنہری حروف سے نام درج کرالیا ون ڈے ڈیبیو پر ہیٹرک کرنیوالے دنیا کے پہلے پلےئر،سیریز میں بنکلہ دیش کا کلین سوائپ</headline>
<body>ڈھاکہ (سپورٹس ڈیسک/اے ایف پی ) تیج الاسلام نے کر کٹ تاریخ میں سنہری حروف سے نام درج کرا لیا، بنگلہ دیشی اسپنر ون ڈے ڈیبیو پر ہیٹرک کرنے والے دنیا کے پہلے کھلاڑی بن گئے،بنگلہ دیش نے پانچویں مقابلے میں 5 وکٹ کی فتح سے کلین سوائپ مکمل کر لیا، میزبان سائیڈ نے 129 رنز کا ہدف پانچ پلیئرز کے نقصان پر حاصل کیا،محمود اللہ 51 رنز پر ناٹ آؤٹ رہے۔تفصیلات کے مطابق بنگلہ دیشی تیج الاسلام نے اولین ون ڈے میں ہیٹرک کا کارنامہ سرانجام دینے والےدنیا کے پہلے کرکٹر کا اعزاز حاصل کر لیا،انہوں نے یہ کارنامہ زمبابوے کے خلاف پانچویں میچ میں انجام دیاجس میں مجموعی طور پر ان کے ہاتھ 4 وکٹیں لگیں۔تیج نے 27 ویں اوور کے آغاز پر سولومون مائر کوایل بی ڈبلیو کیا مگر ہیٹرک کا سلسلہ اوور کےآخری گیند تناشے پانیا نگرا کے آؤٹ ہونے سے شروع ہوا۔اپنے اگلے اوور پر پہلی گیند پر انھوں نے جان نیمبو کو ایل بی ڈبلیو کیا اگلی بال پر ٹینڈائی چٹارا کو بھی پویلین کی رال دکھادی۔ سپنر نے 7 اوور میں صرف 11 رنز دے کر 4 وکٹیں لیں ۔ تیج الاسلام ون ڈے ہیٹرک کرنے والے بنگلہ دیش کے چوتھے بالر ہیں،ان سع قبل شہادت حسین، عبدالرزاق،روبیل حسین یہ کارنامہ انجام دع چکے ۔تیج کی تباہ کن باؤلنگ کی وجہ سے زمبابوین ٹیم 30 اوورز میں 128 رنز پر ڈھیر ہو گئی ،ہملٹن مساکیڈزا(52) اور ووسی سبانڈا (37) کے سوا کسی کو ڈبل فیگر میں پہنچنا نصیب ہی نہیں ہوا۔ شکیبالحسن نے 3 اور جوبیر حسین نے 2 وکٹین لے کر تیج کا بھر پور ساتھ دیا ۔جواب میں میزبان سائیڈ نے 24.3 اوورز میں5 وکٹ پر ہدف حاصل کر لیا۔محموداللہ 51 رنز پر ناقابل شکست رہے جبکہ دوسرے ٹاپ سکورر 20 رنز کے ساتھ سومیا سرکار تھے۔ٹنڈائی چتارا نے 3 جبکہ پانیا نگرا نے2 وکٹیں لیں ۔یاد رہے کہ اس سے قبل بنگال تائیگرز نے زمبابوے کو ٹیسٹ سیریز میں بھی3-0 سے وائٹ واش کیا تھا،اس ٹور میں افریقی ٹیم کے ہاتھ ایک بھی فتح نہیں لگ پائی۔</body>
</COUNTER_document>
