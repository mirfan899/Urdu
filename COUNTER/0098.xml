<?xml version="1.0" encoding="UTF-8" standalone="no"?>
<COUNTER_document classification="ND" domain="foreign" filename="0098.xml" newsdate="10.08.14" newspaper="APP" noofwordswithSWR="98" totalnoofsentences="9" totalnoofwords="150">
<headline>کابل میں نیٹو کے قافلے پر خودکش حملے میں چار شہری ہلاک اور 35 سے زائد زخمی</headline>
<body>کابل ۔ 10 اگست (اے پی پی) افغانستان کے دارالحکومت کابل میں نیٹو کے قافلے پر خودکش حملے میں چار شہری ہلاک اور 35 سے زائد زخمی ہوگئے۔ طالبان کے ترجمان نے حملے کی ذمہ داری قبول کی ہے۔ نیٹو نے کہا ہے کہ حملے میں ان کا کوئی اہلکار زخمی یا ہلاک نہیں ہوا۔ کابل پولیس کی جانب سے جاری ایک بیان میں کہا گیا ہے کہ اتوار کو دارالحکومت کی مرکزی شاہراہ پر ایک خود کش بمبار نے نیٹو قافلے کے قریب خود کو دھماکے سے اڑا لیا۔ حملے میں چار سویلین ہلاک ہوگئے۔ ہلاک ہونے والوں میں 2 بچے اور دو خواتین شامل ہیں جبکہ 35 افراد زخمی ہوئے۔ ایساف ترجمان نے حملے کی تصدیق کی ہے اور کہا ہے کہ خودکش حملے میں نیٹو کے تمام اہلکار محفوظ رہے۔</body>
</COUNTER_document>
