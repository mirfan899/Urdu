<?xml version="1.0" encoding="UTF-8" standalone="no"?>
<COUNTER_document classification="ND" domain="sports" filename="0030p.xml" newsdate="04.09.14" newspaper="daily_waqt" noofwordswithSWR="131" totalnoofsentences="9" totalnoofwords="240">
<headline>کلارک کی پاکستان کیخلاف سیریز مین شکست مشکوک</headline>
<body>میلبورن (رائٹرز) آسٹریلوی کپتان مائیکل کلارک کی اگلے ماہ یواے ای میں پاکستان کے خلاف ہونے ؤوالی سیریزمیں بھی شرکت مشکوک ہوگئی۔مائیکل کلارک زمبابوے میں ہونے والہ سہ فریقہ سیریز میں بھی بائیں ٹانگ میں ہمسٹرنگ انجری کی وجہ سے نہیں کھیل پائے اور صرف زمبابوے کے خلاف ہونے والے میچ میں شرکت کی جس میں زمبابوے نے آسٹریلیا کو 31 سال بعد ایک روزہ میچ میں شکست سے دو چار کیا ۔اس میچ کے بعد مائیکل کلارک ہمسٹرنگ انجری کی وجہ سے سیریز سے باہر ہو گئے اور ان کو آسٹریلیا واپس بلا لیا گیا تھا۔ آسٹریلوی کرکٹ ٹیم کے فزیوتھراپسٹ نے بتایا کہ مائیکل کلارک کی زمبابوے سے واپسی پر ان کا ایم آر آئی اور سکین کیا گیا ہے جس میں ان کی بائیں ٹانگ میں ہمسٹرنگ انجری ظاہر ہوئی ہے۔انہوں نے کہا ہے کہ مائیکل کلارک کی انجری سے نجات کے لئے انتہائی نگہداشت کی ضرورت ہے۔ہم ان کی اجری کو مانیٹر کریں گے اور اگلے ہفتے ہم فیصلہ کریں گے آیا وہ ٹریننگ کر سکتے ہیں یا نہیں۔ کلارک نے اپنے ٹویٹر اکانٹ پر ٹویٹ کیا ہے کہ سکین میں ہمسٹرنگ انجری ظاہر ہوئی ہے لیکن میں واپس اس سے بھی زیادہ اور مضبوط ہو کر واپس آؤں گا۔انہوں نے کہا کہ بہت بڑے لوگ مجھ انجری سے نجات دلانے کے لئے میری مدد کر رہے ہیں اور میں ان کی ہدایت پر عمل کر رہا ہوں۔</body>
</COUNTER_document>
