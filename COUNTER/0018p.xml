<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0018p.xml" newsdate="03.09.14" newspaper="daily_waqt" noofwordswithSWR="157" totalnoofsentences="12" totalnoofwords="246">
<headline>کبیر خان نے افغانستان کرکٹ ٹیم کے کوچ کاعہدہ چھوڑ دیا</headline>
<body>کابل (وقت نیوز) پاکستان کے سابق ٹیسٹ کرکٹر کبیر خان نے افغانستان کرکٹ ٹیم کے کوچ کاعہدے سے استعفی دے دیا۔انہوں نے استعفی کی وجہ ذاتی مصروفیات بتائی ہیتاہم بتایا جاتا ہے ہے کہ ان کے افغان کرکٹحکام سے اختلافات پیدا ہو گئے تھے۔یہ دوسرا موقع ہے جب انہوں نے کوچ کا عہدہ چھوڑا ہے۔اس سے قبل انھوں نے اگست2010 میں استعفی دیا تھاجس کے بعد وہ متحدہ عرب امارات کی ٹیم کے کوچ رہیتاہم دسمبر 2011 میں انہوں نے دوبارہ افغانستان کی ٹیم کے کوچ کی ذمہ داری سنبھال لی تھی۔40 سالہ کبیر خان کی موجودگی میں افغانستان کی کرکٹ ٹیم نے تیزی سے ترقی کی منازل طے کیں۔یہ ٹیم آئی سی سی کے ڈویژن پانچ لیگ سے ہوتے ہوئے ون ڈے انٹرنیشنل کا استحقاق حاصل کرنے میں کامیاب ہوئی۔کبیر خان کی کوچنگ میں افغانستاننے آئی سی سی ورلڈ ٹی ٹوینٹی کوالیفائر میں کامیابی حاصل کر کے 2010 میں ورلڈ ٹی ٹوینٹی میں کھیلنے کا اعزاز حاصل کیا جس کے بعد افغانستان کی ٹیم بین الاقوامی کرکٹ کا حصہ بن گئی۔اس دوران اس نے 2012اور2014 کے ورلڈ ٹی ٹوینٹی میں بھی حصہ لیا ۔افغانستان کی ٹیم نے آئندہ سال آسٹریلیا اور نیوزی لینڈ میں ہونے والے عالمی کپ کے لئے بھی کوالیفائی کیا ہے۔یہ پہلا موقع ہو گا کہ افغانستان کی ٹیم عالمی کپ میں حصہ لے گی۔کبیر خان پاکستان کی جانب سے چار ٹیسٹ اور 10 ون ڈے انٹرنیشنل بھی کھیل چکے ہیں۔</body>
</COUNTER_document>
