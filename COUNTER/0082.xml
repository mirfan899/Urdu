<?xml version="1.0" encoding="UTF-8" standalone="no"?>
<COUNTER_document classification="PD" domain="sports" filename="0082.xml" newsdate="0..14" newspaper="APP" noofwordswithSWR="106" totalnoofsentences="7" totalnoofwords="150">
<headline>راجر فیڈرر فتوحات برقرار رکھتے ہوئے یو ایس اوپن ٹینس مینز سنگلز سیمی فائنل میں پہنچ گئے</headline>
<body>نیویارک۔05ستمبر(اے پی پی) سوئٹزرلینڈ کے شہرہ آفاق سٹار پلیئر اور سترہ مرتبہ گرینڈ سلیم چیمپئن راجر فیڈرر فتوحات برقرار رکھتے ہوئے یو ایس اوپن ٹینس مینز سنگلز سیمی فائنل میں پہنچ گئے۔ فیڈرر نے کوارٹر فائنل میں حریف فرانسیسی کھلاڑی جائلز مونفلس کو شکست دی۔ امریکہ میں جاری سال کے چوتھے اور آخری گرینڈ سلیم ٹورنامنٹ میں جمعہ کو کھیلے گئے مینز سنگلز ایونٹ کے کوارٹر فائنل میچ میں راجر فیڈرر کا مقابلہ جائلز مونفلس سے تھا۔ دونوں کھلاڑیوں کے درمیان کانٹے دار مقابلہ دیکھنے کو آیا تاہم اعصاب کی جنگ میں قسمت نے فیڈرر کا ساتھ دیا، فیڈرر نے مونفلس کو 4-6، 3-6، 6-4، 7-5 اور 6-2 سے زیر کر کے سیمی فائنل میں پہنچنے کا اعزاز حاصل کیا۔ سیمی فائنل میں فیڈرر کا مقابلہ کروشیا کے مرین کلک سے ہو گا</body>
</COUNTER_document>
