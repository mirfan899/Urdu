<?xml version="1.0" encoding="UTF-8" standalone="no"?>
<COUNTER_document classification="PD" domain="foreign" filename="0041.xml" newsdate="22.11.14" newspaper="APP" noofwordswithSWR="112" totalnoofsentences="8" totalnoofwords="164">
<headline>اسرائیل اور فلسطین کے درمیان تیاہ ہونے والے گھروں کی تعمیر نو کا معاہدہ طے پاگیا</headline>
<body>مقبوضہ بیت المقدس۔22نومبر (اے پی پی) اسرائیل اور فلسطین کے درمیان جنگ کے دوران تیاہ ہونے والے گھروں کی تعمیر نو کا معاہدہ طے پاگیا۔ اقوام متحدہ کے حکام کے مطابق فلسطین اور اسرائیل میں جنگ کے دوران تباہ ہونے والے 25ہزار گھروں کی تعمیر کا معاہدہ ہوگیا ہے۔ اقوام متحدہ کے حکام کی موجودگی میں طے پانے والے معاہدہ کے بعد 51روز جاری رہنے والی جنگ میں تباہ ہونے والے گھروں کی تعمیر کیلئے سامان کو لے جانے کی اجازت ہوگی۔ اقوام متحدہ کے خصوصی معاون برائے مشرق وسطیٰ رابرٹ سیری نے کہاکہ اقوام متحدہ غزہ کی تعمیر نو کے ساتھ ساتھ گھر مالکان کی مالی امداد کیلئے فلسطین حکومت سے تعاون کرے گا۔ اقوام متحدہ کی رپورٹ کے مطابق ایک لاکھ گھر تباہ ہوئے ہیں اور 6لاکھ افراد متاثر ہوئے ہیں۔ اس دوران 21سو فلسطینی جن میں 500بچے ہلاک ہوئے اور 70سے زائد اسرائیلی ہلاک ہوئے</body>
</COUNTER_document>
